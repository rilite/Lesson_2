<!DOCTYPE html>
<html lang="uk">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Lesson 2</title>
</head>
<body>
	<main>
		<h1>Цікаві факти про каву, які ви могли не знати – читайте!</h1>
		<p>
			від Альпака / 07.07.2020
		</p>
		<img src="img/coffee.webp" alt="Чашка кави">
		<p>Кава – найпопулярніший напій на планеті. За даними Міжнародної організації з кави (ICO), останніми роками
			споживання кави виросло до понад 160 млн мішків (це приблизно 2 мільярди чашок кави) і продовжує набирати обертів.
			Однак, є чимало цікавих фактів про каву, які досі невідомі багатьом людям, пише ВВС.</p>
		<h2>Цікаві факти про каву:</h2>
		<h3>Найбільше кави на душу населення вживають скандинави</h3>
		<p>
			У скандинавських країнах п’ють більше кави, ніж в будь-якому іншому регіоні. За даними Міжнародної організації
			кави, найбільше кави на душу населення вживають у Фінляндії. Кожен житель цієї країни випиває в середньому 12 кг
			кави щорічно.
		</p>
		<p>
			Далі йде Норвегія (9,9 кг на душу населення), Ісландія (9 кг), Данія (8,7 кг) та Швеція (8,2 кг).
		</p>
		<p>Італійці ж споживають 5,9 кг кави на душу населення щорічно.</p>
		<h3>Один з найдорожчих сортів кави добувають з випорожнень</h3>
		<p>
			Копи лювак – це кава з випорожнень азіатської пальмової циветти. Проходячи через травну систему схожої на кота
			тваринки, зерна ферментуються, після чого їх збирають і продають за чималі гроші. Півкілограма таких зерен може
			коштувати до 700 доларів.
		</p>
		<p>Конкуренцію цій каві створює так званий “Чорний бивень”, або “Чорна слонова кістка” (Black Ivory). Цю каву
			збирають вручну із випорожнень таїландських слонів.</p>
		<p>Її винайшов канадець Блейк Дінкін. Маленькі пакети по 35 грамів продаються в США за 85 доларів.</p>
		<p>За словами експертів, така кава має “майже схожий на чайний, не гіркий присмак з нотками какао, індійського
			фініка, тютюну і шкіри”.</p>
		<h3>Кава – це вишня</h3>
		<p>Зерна, з яких роблять каву, – це насправді обсмажене насіння кавової вишні. Якщо таку ягоду розкусити, усередині
			ви знайдете дві сплющені насінини.</p>
		<p>Близько 5% усієї кави у світі містить овальне зерно, яке називають “піберрі” (англ. peaberry, “горохова ягода”),
			оскільки зовні насіння схоже на горошину. Ці зерна особливо цінуються за найбільш тонкий і стійкий аромат. Їх
			збирають вручну.</p>
		<h3>Ми часто їмо каву, навіть не здогадуючись про це</h3>
		<p>Кава – не лише напій. Деякі компанії використовують залишки кавової ягоди для виготовлення борошна, з якого
			роблять тістечка, хліб, шоколад, соуси та інші продукти. А ще мелену каву додають в енергетичні батончики.</p>
		<h3>Існує всього два види кавових зерен</h3>
		<p><mark>Арабіка</mark> походить від оригінальних кавових рослин, які відкрили в Ефіопії. З плодів цих кущів
			виготовляють м’яку та ароматну каву. Вона коштує дорожче і становить приблизно 70% всього світового виробництва.
		</p>
		<p><mark>Робуста</mark> має більш гіркий присмак і вдвічі більший вміст кофеїну. Ці зерна в основному використовують
			в сумішах (Бленд) і для розчинної кави. Їх вирощують в Центральній і Західній Африці, деяких регіонах
			Південно-Східної Азії, зокрема в Індонезії та В’єтнамі, а також в Бразилії.</p>
		<h4>Кава корисна для здоров’я</h4>
		<p>Кава багата на антиоксиданти, які захищають наші клітини від токсинів, хімікатів і запалення.</p>
		<p>Результати дослідження, опубліковані в журналі Annals of Internal Medicine, показали, що споживання до трьох
			чашок кави в день знижує ризик смерті від серцевих захворювань. Дослідники спостерігали за більш ніж 500 тисячами
			людей в 10 європейських країнах протягом 16 років.</p>
		<p><mark>Читайте також:</mark> <a target="_blank" href="https://kavoposhta.com/9-mifiv-pro-kofein/">9 міфів про кофеїн, яким
				варто покласти край</a></p>
		<h4>За легендою, каву відкрили кози в Ефіопії</h4>
		<p>За легендою, в дев’ятому столітті пастух на ім’я Кальдій побачив, як його кози їли ягоди з дивного куща, і
			зауважив, що після цього тварини були сповнені енергії і не спали всю ніч. Він розповів про це ченцям, які
			зрозуміли, що можуть робити з ягід напій, щоб не засинати під час молитви.</p>
		<h4>Каву спочатку називали вином</h4>
		<p>У XV столітті каву вже вирощували в Ємені. Звідти пішла її перша назва – словом qahwahу називали вино.</p>
		<h4>Перші кав’ярні з’явилися на Близькому Сході</h4>
		<p>Кавою насолоджувалися не лише вдома, але і в кафе, які почали з’являтися в містах на Близькому Сході. Заклади
			швидко набули популярності і стали місцями для зустрічей, де люди пліткували, грали в шахи або слухали музику.</p>
		<h4>Всю каву світу вирощують в так званому “Кавовому поясі”</h4>
		<p>Кава росте в більш ніж 50 країнах, розташованих в зоні, яка називається Кавовим поясом.</p>
		<p><mark>Читайте також:</mark> <a target="_blank" href="https://kavoposhta.com/shho-take-kavovyj-poyas-zemli/">Що
				таке кавовий пояс Землі?</a></p>
		<p>Цей пояс простягається від сходу Мексики до Папуа Нової Гвінеї. Ось найбільші виробники кави (% світового
			виробництва):</p>
		<ul>
			<li><a target="_blank" href="https://kavoposhta.com/ru/shop/brazil/">Бразилія</a> 36%</li>
			<li>В’єтнам 18%</li>
			<li><a target="_blank" href="https://kavoposhta.com/shop/colombia/">Колумбія</a> 9%</li>
			<li>Індонезія 8%</li>
			<li>Гондурас 5%</li>
			<li>Ефіопія 5%</li>
		</ul>
		<p>Бразилія, В’єтнам і Колумбія також є найбільшими експортерами. А які ти знаєш цікаві факти про каву? Пиши в
			коментарі!</p>
</body>
</html>